---
hide:
  - navigation
  - toc
---

!!! question "Зміст"
    [TOC]

## Що таке коллективний захист? { #om }

11 березня 2022 року уряд Норвегії ухвалив рішення про надання тимчасового колективного захисту (kollektiv beskyttelse) українцям і членам їхніх родин, які перебували в Україні на початок повномасштабної воєнної агресії росії проти України в лютому 2022 року, та які у зв'язку з цим вимушено залишили Україну. 

Тимчасовий колективний захист — це тимчасовий дозвіл на проживання в Норвегії терміном на один рік, який надає громадянам України та членам їхніх родин права, що їх мають резиденти Норвегії, наприклад, право на тимчасове проживання, доступ до соціальних послуг, доступ до ринку праці та житла, отримання освіти, медичну допомогy, а також можливість участі в інтродукційній (ознайомчій) програмі.

Залежно від ситуації в Україні тимчасовий дозвіл на проживання за колективним захистом може бути продовжено на один рік, загалом - до трьох років, рахуючи з дати, коли вперше було отримано тимчасовий дозвіл на проживання. 

Дозвіл на проживання у рамках тимчасового колективного захисту не є підставою для отримання дозволу на постійне проживання протягом перших трьох років. Тому ви не можете подати заявку на отримання дозволу на постійне проживання через три роки. Якщо ситуація в Україні не покращиться, то після трьох років із колективним захистом вам може бути видано тимчасовий дозвіл, який дає підстави для подальшого отримання дозволу на постійне проживання.

Українці, які отримують колективний захист, не отримують статусу біженця та проїзних документів біженця.

Поки ви маєте колективний захист, ви маєте можливість подати заяву на надання будь-якого іншого типу дозволу на проживання, якщо ви відповідаєте вимогам до його надання. [Інформацію ви можете знайти на сайті UDI](https://www.udi.no/en/want-to-apply/?c=ukr) <small>(англійською)</small>.


## Прибуття до Норвегії { #ankomst }

[На сайті "Ny i Norge" ("Нові в Норвегії") ви знайдете інформацію для громадян України, які хочуть поїхати до Норвегії.](https://www.nyinorge.no/uk/arrival-in-norway/) Інформацію щодо подання заявки про надання колективнигого захисту можна так само знайти нижче на цій сторінці.

## Чи можу я отримати колективний захист, якщо у мене є дозвіл на проживання в іншій європейській країні?

Ви не можете отримати колективний захист, якщо, серед іншого:

- маєте або мали раніше дозвіл на проживання в іншій європейській країні і виїхали з України задовго до 24 лютого 2022 року

- виїхали з України у зв'язку з роботою або навчанням (маєте або мали раніше дозвіл на тимчасове проживання на підставі роботи або навчання) на момент 24 лютого 2022 року, або незадовго до 24 лютого 2022 року — навіть якщо ви виїхали менш ніж за 90 днів до 24 лютого 2022 року.

[На сайті Директорату у справах іноземців (UDI) можна ознайомитися з повною інформацією, на кого не поширюється колективний захист.](https://www.udi.no/uk/information-ukraine-and-russia/situation-in-ukraine/stay-in-norway/frequently-asked-questions-and-answers/#link-30183)

---

> :material-book-outline: __Джерела__
>
> Законодавство
> 
> - [Utlendingsloven § 34. Kollektiv beskyttelse i en massefluktsituasjon]
> - [Utlendingsforskriften § 7-5a. Midlertidig kollektiv beskyttelse for personer fordrevet fra Ukraina](https://lovdata.no/forskrift/2009-10-15-1286/§7-5a)
> - [UDI 2022-004 Midlertidig kollektiv beskyttelse til personer fordrevet fra Ukraina]
>
> Офіційні державні сайти
> 
> - [Бажаєте подати заявy на отримання захисту (UDI)](https://udi.no/uk/information-ukraine-and-russia/situation-in-ukraine/stay-in-norway/protection-asylum-in-norway/want-to-apply-rights-and-obligations/)
> - [Що означає те, що колективний захист не дає підстав для отримання дозволу на постійне проживання?]
> - [Що станеться якщо я хочу приїхати до Норвегії, але вже подав заявку про отримання захисту або маю дозвіл на проживання в іншій європейській країні? (UDI)](https://udi.no/uk/information-ukraine-and-russia/situation-in-ukraine/travel-to-norway/#link-30069)

## Колективний захист для дітей і молодих людей (до 18 років) без супроводу батьків { #enslige-mindrearige-asylsokere  }

Несупроводжувані неповнолітні шукачі захисту (Enslige mindreårige asylsøkere) - це діти та молоді люди (до 18 років), які прибули до Норвегії без супроводу батьків, і звернулися за колективним захистом.

Несупроводжувані неповнолітні можуть отримати колективний захист нарівні з дорослими. 

__Подання заяви щодо надання колективного захисту для несупроводжуваних неповнолітніх__

Під час прибуття до Норвегії слід звернутися до Поліції (в аеропорту, місті), яка допоможе в транспорті до місця реєстрації неповнолітніх і подальшої реєстрації. 

__Норвезький представник__

Відповідно закону Норвегії кожному несупроводжуваному неповнолітньому шукачу захисту призначають представника (опікуна, норв. representant for enslige mindreårig asylsøker). Представник є юридичною особою, яка замінює батьків. Головне завдання представника відстежувати дотримання прав неповнолітнього. До завдань представника, зокрема, входить:

- Зв'язок із державними органами Норвегії
- Діалог з тими, хто здійснює опіку, і будь-які подальші дії з боку інших організацій, таких як наприклад служба захисту дітей і поліція.
- Забезпечити неповнолітньому належний догляд, медичне обслуговування та шкільну освіту.
- Забезпечити що всі прийняті рішення відповідають інтересам дитини, і в разі необхідності оскаржити рішення від імені дитини

Представник має повноваження ухвалювати за неповнолітнього рішення, так само як би це було, якби неповнолітній був би в Норвегії разом зі своїми батьками. 

__Житло__

[Інформацію щодо розміщення несупроводжуваних неповнолітніх можна знайти на сайті Директорату з питань інтеграції та культурно-етнічного різноманіття (Integrerings- og mangfoldsdirektoratet - IMDi)](https://www.imdi.no/planlegging-og-bosetting/slik-bosettes-flyktninger/enslige-mindrearige-flyktninger/) <small>(норвезькою)</small>.

__Дивіться також:__

- [Неповнолітні шукачі притулку з України без супроводу батьків (UDI)](https://udi.no/uk/information-ukraine-and-russia/situation-in-ukraine/stay-in-norway/unaccompanied-minor-asylum-seekers-from-ukraine/)

---

> :material-book-outline: __Джерела__
>
> Офіційні державні сайти
> 
> - [Неповнолітні шукачі притулку з України без супроводу батьків (UDI)](https://udi.no/uk/information-ukraine-and-russia/situation-in-ukraine/stay-in-norway/unaccompanied-minor-asylum-seekers-from-ukraine/)
> - [Representanter for enslige mindreårige asylsøkere (UDI)](https://udi.no/word-definitions/representatives-for-unaccompanied-minor-asylum-seekers/)
> - [Flyktninger og asylsøkere: Enslige mindreårige asylsøkere (Statsforvalteren)](https://www.statsforvalteren.no/nb/portal/Folk-og-samfunn/flyktninger-og-asylsokere/)
> - [Informasjon til deg som har fått oppnevnt representant (Statsforvalteren)](https://www.statsforvalteren.no/nb/oslo-og-viken/vergemal/vergemal-for-barn/representantordningen/informasjon-til-deg-som-har-fatt-oppnevnt-representant/)


## Подання заяви про надання колективного  захисту { #registrering }

### Я громадянин України. Як я можу легально в'їхати до Норвегії? { #ankomst-til-norge }

Біометричний закордонний паспорт для перетину норвезького кордону не потрібен, якщо мета - подання заяви щодо надання колективного захисту.  

Водночас на шляху прямування до Норвегії зазвичай потрібно мати чинний біометричний закордонний паспорт. Біометричний закордонний паспорт дає безперешкодне пересування в ЄС та ЄЕЗ без візи (за умови, що ви не порушили термін дозволеного перебування, який становить максимум 90 днів упродовж 180 днів). 

Якщо у вас немає чинного біометричного закордонного паспорта, у вас можуть бути проблеми на шляху прямування до Норвегії, а також практичні проблеми та незручності всередині Норвегії, таких як відкриття повноцінного банківського рахунку та використання електронних державних послуг. Саме з цих причин рекомендується мати біометричний закордонний паспорт.

__Дивіться також:__

- [В'їзд до Норвегії для громадян України](https://www.udi.no/uk/information-ukraine-and-russia/situation-in-ukraine/travel-to-norway/#link-30130)


### У мене немає житла, і я хочу подати заявку на колективний захист { #registrering-og-innkvatering-i-asylmottak }

З 1 січня 2024 року __всі__ громадяни України, які подавати заявку на отримання колективного захисту в Норвегії та __потребують місця для проживання__, повинні зареєструвати свою заявку про захист в Національному центрі реєстрації. Він розташований у муніципалітеті Роде (Råde), приблизно за 116 кілометрів на північ від аеропорту Осло в Гардермоені. Ви повинні самі туди поїхати та оплатити вашу поїздку. Вам потрібно буде звернутися до поліції в Національному центрі реєстрації, яка надасть вам допомогу.

!!! note ""
    
    :material-map-marker: __Адреса реєстраційного центру__: Mosseveien 58, 1640 Råde [(Переглянути на мапі)](https://www.google.com/maps/dir//Nasjonalt+ankomstsenter+R%C3%A5de,+Mosseveien+58,+1640+R%C3%A5de/@59.3576031,10.770232,12z/data=!4m8!4m7!1m0!1m5!1m1!1s0x4646ab1b1efd56eb:0x39588a797b28d652!2m2!1d10.8408566!2d59.3578675)

    :material-airplane-landing: __Найближчий аеропорт__: аеропорт Осло (Гардермоен/Gardemoen).

    :material-car: __Найближчий перетин кордону__: автострада E6 в м. Свінесюнн (Швеція)/ Svinesund

__Реєстрація заявки про захист__

Національний центр реєстрації являється місцем, де вашу заявку про захист буде зареєстровано та відправлено для розгляду до Директорату у справах іноземців (UDI). Національний центр реєстрації є також __єдиним__ місцем, яке пропонує вам проживання під час реєстрації.

Біженцям з України, які приїхали до інших місць у Норвегії не буде запропоновано розміщення чи транспортування до Національного центру реєстрації. Проживання в готелях або інших подібних місцях більше не буде організовано для осіб, які вирішать не їхати в Національний центр реєстрації.

__Винятки__

Існують деякі винятки:

- Якщо вам ще не виповнилося 18 років і ви прибули до Норвегії самі
(неповнолітні без супроводу).
- Якщо ви перебуваєте в особливо вразливій ситуації.
- Якщо є загроза вашому життю та здоров'ю.

Якщо щось із цього стосується вас, поліція організує ваше транспортування до Національного центру реєстрації.

__Якщо ви прибули до Норвегії через прикордонний пункт Стурьскуг (Storskog)__

Вимога також не поширюється на осіб, які прибувають через [прикордонний пункт Стурьскуг](https://www.google.com/maps/place/69%C2%B039'29.8%22N+30%C2%B012'13.7%22E/@69.6416575,30.0132801,10.79z/data=!4m4!3m3!8m2!3d69.658276!4d30.203799?entry=ttu). Їх буде зареєстровано в Кіркенесі.

__Пропозиція проживання у притулках для біженців__

Після того, як ви зареєструвались в Національному центрі реєстрації, і на період розгляду вашої заявки про захист, якщо вам знадобиться місце для проживання, вам буде запропоновано місце в притулку для біженців в іншій частині країни. Вас повідомлять про місце та час поїздки. Поїздка до притулку для біженців організовує та оплачує центр реєстрації.

__Дивіться також__:

- [Інформація для громадян України, які прибувають до Норвегії, щодо реєстрації в поліції для подання заяви про колективний захист (politiet.no)](https://www.politiet.no/tjenester/opphold-i-norge-og-asyl/ukraina/ukrainsk/slik-soker-ukrainske-borgere-kollektiv-beskyttelse-i-norge/)

- [Прибуття до Норвегії (UDI)](https://udi.no/uk/information-ukraine-and-russia/situation-in-ukraine/arrival-in-norway/)

### Приватне проживання до і після реєстрації { #privat }
Якщо ви проживаєте і надалі будете проживати приватно, ви можете зареєструвати вашу заявку на отримання захисту в одному з інших поліцейських пунктів реєстрації. 

Якщо ви відповідаєте вимогам тимчасового колективного захисту в Норвегії і у вас вже __є__ житло, ви також можете зареєструватися в шістьох різних пунктах реєстрації по всій Норвегії.

Списки пунктів реєстрації та їхні адреси можна знайти на [сайті Поліції Норвегії](https://www.politiet.no/tjenester/opphold-i-norge-og-asyl/ukraina/slik-soker-ukrainske-borgere-kollektiv-beskyttelse-i-norge) <small>(норвезькою)</small>.

Якщо пізніше ви захочете отримати місце в притулку для біженців, ви повинні спочатку поїхати до національного центру реєстрації.

__Дивіться також__:

- [Як відбувається реєстрація, та що робити після проходження реєстрації (politiet.no)](https://www.politiet.no/tjenester/opphold-i-norge-og-asyl/ukraina/ukrainsk/sporsmal-og-svar/)

> :material-book-outline: __Джерела__
> 
> Інструкції
>
> - [GI-23/2023 – instruks om tolkningen av utlendingsloven § 95 – tilbud om innkvartering til asylsøkere mv.](https://www.regjeringen.no/no/dokumenter/gi-232023-instruks-om-tolkningen-av-utlendingsloven-95-tilbud-om-innkvartering-til-asylsokere-mv/id3018117/)
> 
> Офіційні державні сайти
> 
> - [Запитання та відповіді про захист (притулок) та проживання у притулку для біженців в Норвегії (UDI)](https://www.udi.no/uk/information-ukraine-and-russia/situation-in-ukraine/stay-in-norway/frequently-asked-questions-and-answers)
> - [Прибуття до Норвегії (UDI)](https://www.udi.no/uk/information-ukraine-and-russia/situation-in-ukraine/arrival-in-norway/)
> - [Slik søker ukrainske borgere kollektiv beskyttelse i Norge (Politiet)](https://www.politiet.no/tjenester/opphold-i-norge-og-asyl/ukraina/slik-soker-ukrainske-borgere-kollektiv-beskyttelse-i-norge)
> - [Питання та відповіді. Як відбувається реєстрація, та що робити після проходження реєстрації (Politiet)](https://www.politiet.no/tjenester/opphold-i-norge-og-asyl/ukraina/ukrainsk/sporsmal-og-svar/)


### Як дістатися до Національного центру реєстрації?  { #transport-til-rade }

__Адреса реєстраційного центру__: Mosseveien 58, 1640 Råde [(Переглянути на мапі)](https://www.google.com/maps/dir//Nasjonalt+ankomstsenter+R%C3%A5de,+Mosseveien+58,+1640+R%C3%A5de/@59.3576031,10.770232,12z/data=!4m8!4m7!1m0!1m5!1m1!1s0x4646ab1b1efd56eb:0x39588a797b28d652!2m2!1d10.8408566!2d59.3578675)


Виберіть нижче пункт відправлення для перегляду варіантів проїзду до реєстраційного центру :material-arrow-down-circle-outline:

=== "З Gardemoen"

    :fontawesome-solid-bus-simple: __Автобус Flybussen FB12__ (компанії-перевізника __Vy__)

    Без жодних пересадок.

    - __Автобус__: FB12 Flybussen
    - __Ціна__: Від 355 норвезьких крон (квиток для дорослих)
    - __Квитки/розклад__: [https://www.vybuss.no/](https://www.vybuss.no/). Квиток можливо також придбати з додатковою націнкою у водія під час посадки в автобус. Ціна може залежати від вибраного дня та часу.
    - __Платформа відправлення__: 14 у зоні прибуття
    - __Час у дорозі__: Приблизно 1 година 29 хвилин.
    - __Потрібно вийти на зупинці__: [Jonsten E6](https://www.google.com/maps/place/Jonsten+E6/@59.3572459,10.8415034,16.71z/data=!4m6!3m5!1s0x4646ab1b51260cb1:0xae5edd8f41f128db!8m2!3d59.356261!4d10.8436359!16s%2Fg%2F11hcd_gx3f?entry=ttu) (202 м від центру реєстрації)
    
    :fontawesome-solid-bus-simple: __Безкоштовний автобус до автобусного терміналу Осло (Oslo bussterminal)__

    Цей автобус не є основним видом транспорту від аеропорту (особливо якщо у вас багато багажу). Можливо, вам будуть більш актуальні інші варіанти, запропоновані нижче.

    В автобусному терміналі Осло (Oslo bussterminal) вам потрібно [зробити пересадку на платний транспорт у бік реєстраційного центру Råde](#__tabbed_1_2).

     - __Автобус__: 400 (# Ruter)
     - __Ціна__: Безкоштовно за [наявності паспорта України](https://ruter.no/nyheter/gratis-reiser-for-asylsokere/) (інформацію уточнюйте за посиланням). 
    - __Розклад, платформа відправлення__: [https://ruter.no](https://ruter.no/reiseplanlegger/?departures=true&departureStop=%7B%22id%22%3A%22NSR%3AStopPlace%3A58211%22%2C%22name%22%3A%22Oslo+lufthavn%22%2C%22county%22%3A%22Viken%22%2C%22locality%22%3A%22Ullensaker%22%2C%22coordinates%22%3A%7B%22x%22%3A11.097887%2C%22y%22%3A60.193361%7D%2C%22category%22%3A%5B%22airport%22%2C%22busStation%22%2C%22onstreetBus%22%2C%22railStation%22%5D%7D) (потрібно обрати автобус номер 400 у списку)
    - __Час у дорозі__: Приблизно 1 година 19 хвилин.
    - __Потрібно вийти на зупинці__: Oslo bussterminal (кінцева)

    :material-train: __Потяг до залізничного вокзалу Осло (Oslo S)__
    
    Від аеропорту Gardemoen ходять дві різні види потягів:

    - звичайні (компанії Vy): _RE10_ Asker/Drammen, _R11_ Skien или _R12_ Kongsberg
    - експрес (компанії Flytoget)
    
    Експрес-потяги Flytoget коштують дорожче, тому рекомендується їхати звичайним.

    - __Потяг__: _RE10_ Asker/Drammen, _R11_ Skien або _R12_ Kongsberg
    - __Ціна__: Від 118 норвезьких крон (квиток для дорослих). Ціна може залежати від вибраного дня та часу.
    - __Квитки/розклад__: [https://www.vy.no](https://www.vy.no/). Квиток можливо придбати також на станції (через каси або квиткові автомати). Придбати квитки в поїзді не рекомендовано. Купуючи квитки, потрібно вказати станцію відправлення _Oslo lufthavn (Gardemoen)_ та станцію прибуття _Oslo S_. 
    - __Платформа відправлення__: див. табло відправлень  (зазвичай це платформа номер 4).
    - __Час у дорозі__: Приблизно 23 хвилин.
    - __Потрібно вийти на зупинц__: _Oslo S_ (залізничний вокзал Oslo S)

    По прибуттю до Oslo S, вам потрібно [зробити пересадку на платний транспорт у бік реєстраційного центру Råde](#__tabbed_1_2).

    :octicons-question-24: __Інші альтернативи__
    
    - Використовуйте планувальник подорожі [Entur](https://entur.no/). 
    - У полі "від" введіть _"Oslo lufthavn"_ і введіть у полі "до" _"Jonsten E6"_ або _"Mosseveien 58, 1640 Råde"_ для складання машрута до реєстраційного центру.


=== "Oslo" 
    :material-arrow-decision: __Розташування залізничного вокзалу Oslo S та автобусного терміналу Oslo bussterminal__

    Автобусний термінал Oslo Bussterminal розташований в кроковій доступності від залізничного вокзалу Oslo S [(Переглянути на мапі)](https://www.google.com/maps/dir/Oslo+S,+Jernbanetorget,+Oslo/Oslo+bussterminal,+Schweigaards+gate,+Oslo/@59.9113688,10.7511434,16.71z/data=!4m14!4m13!1m5!1m1!1s0x46416e8a1c253d39:0xe77bcdda7048ef3b!2m2!1d10.7506017!2d59.9108989!1m5!1m1!1s0x46416f45ee701d23:0xb55d0dfcebf2d657!2m2!1d10.757078!2d59.9117567!3e2?entry=ttu).

    :fontawesome-solid-bus-simple: __Експрес-автобус VY6 (компанії-перевізника Vy)__ <small>рекомендований</small> 

    Без жодних пересадок.
    
     - __Автобус__: VY6 
     - __Ціна__: Від 125 норвезьких крон (квиток для дорослих).
     - __Квитки/розклад__: [https://www.vybuss.no/](https://www.vybuss.no/). Ціна може залежати від обраного дня та часу. Квиток можна також придбати з додатковою націнкою у водія під час посадки в автобус. Ціна може залежати від вибраного дня та часу.
    - __Платформа відправлення__: див. табло відправлень
    - __Час у дорозі__: Приблизно 55 хвилин.
    - __Потрібно вийти на зупинці__: [Jonsten E6](https://www.google.com/maps/place/Jonsten+E6/@59.3572459,10.8415034,16.71z/data=!4m6!3m5!1s0x4646ab1b51260cb1:0xae5edd8f41f128db!8m2!3d59.356261!4d10.8436359!16s%2Fg%2F11hcd_gx3f?entry=ttu) (202 м від центру реєстрації)

    :material-train: __Потягом від залізничного вокзалу Oslo S__
    
    __Увага__. Потяг RE20 зупиняється на зупинці Råde stasjon, на відстані _3 км_ до реєстраційного центру. Частину відстані можна проїхати на автобусі 633 (Østfold kollektivtrafikk), але це не дуже зручно, див. планувальник поїздок (потрібно змінити дату і час) [Entur](https://entur.no/reiseresultater?transportModes=rail%2Ctram%2Cbus%2Ccoach%2Cwater%2Ccar_ferry%2Cmetro%2Cflytog%2Cflybuss&date=1708916438867&tripMode=oneway&walkSpeed=1.3&minimumTransferTime=120&timepickerMode=departAfter&startId=NSR%3AStopPlace%3A58800&startLabel=R%C3%A5de+stasjon&startLat=59.347331&startLon=10.866508&stopId=89801883&stopLabel=Mosseveien+58&stopLat=59.35741085741479&stopLon=10.840745686715382). 

    - __Потяг__: RE20 Halden / Göteborgs central
    - __Ціна__: 220 норвезьких крон (квиток для дорослих).
    - __Квитки/розклад__: [https://www.vy.no](https://www.vy.no/). Квиток можливо придбати також на станції (через каси або квиткові автомати). Придбати квитки в поїзді не рекомендовано. Купуючи квитки, потрібно вказати станцію відправлення Oslo S  та станцію прибуття Råde stasjon. 
    - __Платформа відправлення__: див. табло відправлень
    - __Час у дорозі__: Приблизно 44 хвилин.
    - __Потрібно вийти на зупинці__: Råde stasjon

    :octicons-question-24: __Інші альтернативи__

    - Використовуйте планувальник подорожі [Entur](https://entur.no/). 
    - У полі "від" введіть _"Oslo"_ і у полі "до" введіть _"Jonsten E6"_ або _"Mosseveien 58, 1640 Råde"_ для складання машрута до реєстраційного центру.
    
=== "Torp (Sandefjord)"
    
    З аеропорту Torp до Råde шлях складний, довгий і дорогий, з пересадкою в місті Осло.

    > __Альтернативний машрут повз Осло__ (автор Victoria E): [https://drive.google.com/file/d/16qpDlzeSqxmUr__kwD1SxNQVFIpURTQA/view](https://drive.google.com/file/d/16qpDlzeSqxmUr__kwD1SxNQVFIpURTQA/view)

    :fontawesome-solid-bus-simple:  __Автобус Torpexpress до автобусного терміналу Осло (Oslo bussterminal)__

    Автобус вирушає 45 хвилин після прибуття літака в аеропорт, див. розклад за посиланням нижче.
    
    - __Автобус__: Torpexpress 
    - __Ціна__: 390 норвезьких крон (квиток для дорослих).
    - __Квитки/розклад__: [https://www.torpekspressen.no/](https://www.torpekspressen.no/). Квитки у водія можна купити тільки якщо є вільні місця.
    - __Час у дорозі__: Приблизно 1 година 35 хвилин.
    - __Потрібно вийти на зупинці__: Oslo bussterminal 
 
    По прибуттю до Oslo S, вам потрібно [зробити пересадку на платний транспорт у бік реєстраційного центру Råde](#__tabbed_1_2).

    :material-train: __Потяг до залізничного вокзалу Осло (Oslo S)__

    Залізнична станція Torp stasjon розташована за кілька кілометрів від аеропорту Torp Sandefjord.

    Від аеропорту Torp ходить платний автобус-шатл до залізничної станції Torp, час у дорозі лише 4 хвилини. Далі здійснюється пересадка на потяг до Oslo S.

    - __Потяг__: RE11 Eidsvoll
    - __Ціна__: 220 норвезьких крон (квиток для дорослих).
    - __Квитки/розклад__: Комбінований квиток на шатл і поїзд коштує 364 норвезьких крон (квиток для дорослих), і придбати його можливо на сайті [https://www.vy.no](https://www.vy.no/). Купуючи квитки, потрібно вказати станцію відправлення _Sandefjord lufthavn Torp_ та станцію прибуття _Oslo S_. 
    - __Платформа відправлення__: див. табло відправлень
    - __Час у дорозі__: Приблизно 1 година 40 хвилин.
    - __Потрібно вийти на зупинці__: Oslo S

    По прибуттю до Oslo S, вам потрібно [зробити пересадку на платний транспорт у бік реєстраційного центру Råde](#__tabbed_1_2).

    :octicons-question-24: __Інші альтернативи__

    - Використовуйте планувальник подорожі [Entur](https://entur.no/). 
    - У полі "від" введіть  _"Sandefjord lufthavn (Torp)"_ і у полі "до" введіть _"Jonsten E6"_ або _"Mosseveien 58, 1640 Råde"_ для складання машрута до реєстраційного центру.

## Не знайшли потрібної відповіді? { #kontaktinformasjon }

__Контакт з Директорату у справах іноземців (UDI)__

Зверніться до довідкової служби Директорату у справах іноземців (UDI) за телефоном: __(+47) 21 49 32 84__, години роботи з 09:00 по 15:00 понеділок, вівторок, четвер та п'ятниця.

Консультація надається норвезькою та англійською мовами. [Також, у деяких випадках, ви можете заповнити контактну форму](https://www.udi.no/en/contact-us/case-or-regulations/).

__Правова лінія допомоги біженцям з України до Норвегії__

У зв’язку з триваючою війною в Україні [Асоціація адвокатів Норвегії (Advokatforeningen)](https://www.advokatforeningen.no/aktuelt/Nyheter/2022/juni/legal-helpline-for-refugees-from-ukraine-to-norway/) відкрила безкоштовну лінію довіри для надання правових консультацій українцям, які шукають захисту в Норвегії. На телефон довіри відповідатимуть адвокати-волонтери та члени Асоціації адвокатів.

Адвокати розмовляють переважно норвезькою або англійською мовами, але деякі юристи також розмовляють українською чи російською мовами.

Ви можете зателефонувати на гарячу лінію за номером __(+47) 22 13 62 45__. Гаряча лінія працює _щопонеділка_, _вівторка_ та _середи_ з 16:00 до 17:00, починаючи з 4 липня 2022 року.

__Телефони довіри громадських організацій__

- __Caritas__, телефон довіри українською та російською мовами, дзвінок безкоштовно по WhatsApp. Робочі дні: понеділок – четвер, з 10:00 до 16:00. __(+47) 31 40 23 00__

- __ROSA__, цілодобова гаряча лінія норвезькою та англійською мовами (можна замовити послуги усного перекладача): __(+47) 22 33 11 60__.

__Телеграм групи__

_Загальні_

- [Норвегія. Захист](https://t.me/norway_ukraine)
- [Чат ЗАЩИТА Норвегия](https://t.me/norway_life)

_Регіональні_

- [Українці в Тронхеймі (DUFT)](https://t.me/ukrainsk_trondheim)
- [Sunnfjord Українці: Офіційна](https://t.me/sunnfjord_ukr)
- [Bergen Kommune](https://t.me/BergenKommune)

---

## Яка різниця між тимчасовим колективним захистом та статусом біженця? { #individuell-beskyttelse }

### Порівняльна таблиця { #tabell }

| Колективний захист      | Притулок (біженство)                          |
| ----------- | ----------- |
| Колективний захист надається громадянам України, які відповідають вимогам до нього. Надання колективного захисту означає, що Директорат у справах іноземців (UDI) не розглядає необхідність у захисті в індивідуальному порядку, а надає усім українцям, які втекли від війни в Україні, а також членам їх сімей, колективний захист. Таким чином забезпечується прискорення надання допомоги українцям. [Вимоги зазначені на сайті UDI](https://www.udi.no/uk/information-ukraine-and-russia/situation-in-ukraine/stay-in-norway/protection-asylum-in-norway/want-to-apply-rights-and-obligations/).  | Директорат у справах іноземців (UDI) розглядає необхідність у захисті в індивідуальному порядку. Хто має право на притулок, випливає з міжнародного та норвезького законодавства. У Норвегії притулок надається тим людям, які визначені як біженці відповідно до Конвенції про статус біженців 1951 року, а також тим, яким після повернення загрожує смертна кара, катування або інше нелюдське або принижуюче гідність поводження або покарання після повернення. <br> <br> Якщо влада у вашій країні може захистити вас, або у вашій країні є безпечні місця для вас, ви, як правило, не маєте права на притулок у Норвегії. |
| Має обмежений термін дії та видається на один рік з можливістю продовження на термін, у сукупності не більше трьох років. | Отримує дозвіл на проживання як біженець - зазвичай на три роки з можливістю продовження.  |
| Дозвіл на проживання у рамках тимчасового колективного захисту не є підставою для отримання дозволу на постійне проживання протягом перших трьох років. Тому ви не можете подати заявку на отримання дозволу на постійне проживання через три роки. Якщо ситуація в Україні не покращиться, то після трьох років із колективним захистом вам може бути видано тимчасовий дозвіл, який дає підстави для подальшого отримання дозволу на постійне проживання. | Дозвіл на проживання як біженець є підставою для отримання дозволу на постійне проживання у майбутньому.  |
| Заява розглядається до 4 місяців | Заява розглядається приблизно 1 рік або довше. |
| __Не__ отримують статусу біженця та посвідчення біженця.      | Отримують статусу біженця та посвідчення біженця. |

Якщо ви не маєте право на колективний захист, ви можете подати заяву про надання вам притулку (індивідуальний захист). Норвезька влада в особі UDI розглядає в індивідуальному порядку, чи відповідаєте ви критеріям визнання вас біженцем, і чи можете ви отримати притулок у Норвегії.

Щоб отримати притулок, необхідно виконати умови визнання біженцем. Біженцем визнається той, хто обґрунтовано може стати жертвою переслідування за расовою, релігійною, національною ознакою, через приналежність до певної соціальної групи або через політичні переконання. Біженцями також можуть бути визнані особи, яким загрожує небезпека бути підданими жорстокому поводженню, смертній карі або тортурам у разі повернення на батьківщину.

Ці умови викладені в законі про іноземців [Utlendingsloven. Kapittel 4](https://lovdata.no/dokument/NL/lov/2008-05-15-35/KAPITTEL_4), та ґрунтуються на [конвенції ООН про статус біженців](https://zakon.rada.gov.ua/laws/show/995_011#Text). Людина, яка кваліфікована як біженець, отримує статус біженця - міжнародний визнаний статус. 

### Розгляд за дублінською процедурою { #dublin }

Коли Норвегія просить іншу європейську країну розглянути прохання про надання притулку відповідно до Дублінської угоди, то це є дублінська процедура.

Згідно з Дублінською угодою, заява про притулок має бути розглянута першою країною Дублінської угоди, до якої прибуває шукач притулку. Якщо шукач притулку звертається за отриманням притулку до іншої країни Дублінської угоди, його може бути відправлено назад у країну, яка вже розглянула його заяву або яка відповідатиме за її розгляд.

__Дивіться також про Дублінську угоду на сайті UDI:__

- [Cooperation under the Dublin Regulation](https://www.udi.no/en/word-definitions/cooperation-under-the-dublin-regulation/) <small>(англійською)</small>
- [Information for those who are in the Dublin procedure](https://www.udi.no/en/important-messages/information-for-those-who-are-in-the-dublin-procedure/) <small>(англійською)</small>


### Розгляд справи в Норвегії

Якщо ваша заява щодо притулку не підпадає під Дублінську процедуру, ваша заява буде розглянута в Норвегії.

__Враховуєте, що:__

- Розгляд заяви про надання індивідуального захисту в Норвегії триває істотно довше, ніж розгляд колективного захисту.
- Наразі немає громадян України, які отримали індивідуальний захист. За статистикою за [2024 рік](https://www.udi.no/statistikk-og-analyse/statistikk/asylvedtak-etter-statsborgerskap-og-utfall-2024/), [2023 рік](https://www.udi.no/statistikk-og-analyse/statistikk/asylvedtak-etter-statsborgerskap-og-utfall-2023/) та за [2022 рік](https://www.udi.no/statistikk-og-analyse/statistikk/asylvedtak-etter-statsborgerskap-og-utfall-2022/) є тільки одне рішення про надання тимчасової дозволу на проживання в Норвегії до досягнення 18-річного віку (EMA begrenset). Одночасно це рішення є _відмовою_ у наданні індивідуального захисту.
- На час розгляду заяви, ви не маєте право працювати. Однак ви можете [подати заяву про отримання тимчасового дозволу на роботу](https://udi.no/en/have-applied/protection-asylum/can-you-work/).
- Зазвичай, на час розгляду заяви, у вас забирають паспорт.
- Ви не можете виїжджати з Норвегії під час розгляду заяви про надання індивідуального захисту.
- Якщо ви відмовитеся від своєї заяви про надання притулку, ви можете звернутися за будь-яким іншим типом дозволу. Доти, доки обов'язок повернення в Україну призупинено, будучи громадянином України,
[ви можете подавати заяву про видачу всіх видів дозволів, перебуваючи на території Норвегії](https://udi.no/ru/information-ukraine-and-russia/situation-in-ukraine/stay-in-norway/protection-asylum-in-norway/if-you-do-not-meet-the-requirements-for-collective-protection/#link-31644).

Для отримання додаткової інформації, рекомендується ознайомитися з інформацією на сайті UDI, зокрема з джерелами, перерахованими нижче.

> :material-book-outline: __Джерела__ 
>
> Законодавство
> 
> - [Utlendingsloven § 28. Oppholdstillatelse for utlendinger som trenger beskyttelse (asyl)](https://lovdata.no/lov/2008-05-15-35/§28)
> - [UDI 2022-004 Midlertidig kollektiv beskyttelse til personer fordrevet fra Ukraina]
> - [UDI 2014-001 Behandling av saker omfattet av Dublinforordningen](https://www.udiregelverk.no/rettskilder/udi-retningslinjer/udi-2014-001/)
> 
> Офіційні державні сайти
> 
> - [Відеозустріч щодо індивідуального захисту (UDI)](https://udi.no/uk/information-ukraine-and-russia/situation-in-ukraine/stay-in-norway/orientation-meeting-about-individual-protection/)
> - [Protection (UDI)](https://udi.no/en/have-applied/protection-asylum/)
> - [Dublin-samarbeidet (UDI)](https://www.udi.no/ord-og-begreper/dublin-samarbeidet/)
> - [Infformasjon til søkere som er i Dublin-prosedyre (UDI)](https://www.udi.no/viktige-meldinger/informasjon-til-deg-som-er-i-dublin-prosedyre/)
>- [Dublin-saker - Utlendingsnemda (UNE)](https://www.une.no/sakstyper/dublinsaker/)
>- [Beskyttelse/Asyl - Utlendingsnemda (UNE)](https://www.une.no/sakstyper/beskyttelseasyl/)

---

[Повернуться на головну](index.md){ .md-button .md-button--primary }
