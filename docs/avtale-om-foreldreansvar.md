---
hide:
  - navigation
  - toc
---

!!! question "Зміст"
    [TOC]

## Що таке батьківська відповідальність?

У Норвегії батьки повинні мати закріплену батьківську відповідальність (foreldreansvar) за своїми дітьми в національному реєстрі населення (Folkeregisterer). Батьківська відповідальність дає право приймати рішення від імені вашої дитини.

Відсутність батьківської відповідальності тягне за собою проблеми в практичних питаннях, таких, як, наприклад, купівля рецептурних ліків (виписаних на дитину), реєстрація переїзду дитини всередині країни ("прописка"), відкриття банківського рахунку та замовлення банківської картки для дитини, вибір школи, можливість дивитися медичні дані на дитину в Helsenorge.

Батьківська відповідальність може бути або спільною між двома батьками, або одноосібною.

## Як перевірити наявність батьківської відповідальності? { #sjekke-foreldreansvar }

Національний реєстр населення адмініструється податковою Норвегії (Skatteetaten).

Для перевірки наявності батьківської відповідальності онлайн вам потрібно мати електронний ідентифікатор MinID або BankID / Buypass ID.

1. Перейдіть на сайт Skatteetaten: [https://www.skatteetaten.no/person/](https://www.skatteetaten.no/person/), виберіть "Folkeregister", і далі "Mine opplysninger i Folkeregisteret".

2. Після входу, натисніть на "Familie" (Сім'я) для відкриття інформації про сімейний стан і дітей. Ви будете бачити інформацію схожу зі скріншотом нижче.

    ![Skatteetaten](assets/skatteetaten-foreldreansvar-1.jpg){: style="width:350px"}

3. На скріншоті ви бачите приклад батька з двома дітьми. Батьківська відповідальність зареєстрована тільки на одного з дітей. У дітей, на яких є батьківська відповідальність, ім'я та дата народження виділені синім кольором. Натиснувши на ім'я дитини, можна подивитися додаткову інформацію. Якщо батьківська відповідальність відсутня, то в реєстрі ви бачитимете лише ім'я та дату народження чорним кольором.

4. При просмотре дополнительной информации про ребенка, то в графе «Foreldreansvar» написано Ja если у вас есть родительская ответственность на ребенка.

    ![Skatteetaten](assets/skatteetaten-foreldreansvar-2.jpg){: style="width:350px"}


## Хто має оформити договір про батьківську відповідальність? { #hvem-maa-registrere }

Якщо у вас батьківська відповідальність значиться у Folkeregisteret як _невідома_, то вам потрібно визначити батьківську відповідальність. Про це вам може також прийти лист зі Skatteetaten з проханням надати інформацію про батьківську відповідальність.

??? info "Приклад листа (англійською)"

    ![Avtale om foreldreansvar](assets/manglende-foreldreansvar-eng.jpg){: style="width:600px"}

Батьківська відповідальність буде значитися як _невідома_, якщо

- батьки не перебувають у шлюбі, або
- тільки один із батьків переїхав до Норвегії з дитиною

Якщо батьки перебувають у шлюбі, і ви приїжджаєте до Норвегії __разом_, то зазвичай батьківська відповідальність реєструється як спільна у Folkeregisteret, і ніяких дій вживати не потрібно. _Це не є гарантією_, оскільки це залежить від багатьох чинників, зокрема й від того, яку інформацію мають міграційні органи влади (в особі UDI) і передають у Skatteetaten.

## Що потрібно надати для реєстрації батьківської відповідальності? { #dokumenter }

Одне з наступного:

- заповнений договір про батьківську відповідальність
- Рішення UDI про те, хто несе батьківську відповідальність.
- Рішення суду в Норвегії про те, хто повинен нести батьківську відповідальність.
- Рішення суду країни, яка є учасником Конвенції Ради Європи або Гаазької конвенції. Україна є учасником обох конвенцій.

## Договір про батьківську відповідальність { #veiledning } 

### Бланк договору { #skjema }

Завантажити бланк договору про батьківську відповідальність (_avtale om foreldreansvar_):

[Agreement for parental responsibility (regjeringen.no)](https://www.regjeringen.no/en/find-document/dep/BLD/skjema/skjema-2/agreement-for-parental-responsibility/id437436/){ .md-button }

Бланк форми роздруковують та заповнюють від руки розбірливим почерком.

### Якщо в Норвегії лише один із батьків  { #foreldreansvar-alene }

Батьківська відповідальність не може бути зареєстрована на батька, який не перебуває в Норвегії. Реєстрація спільної батьківської відповідальності, де один із батьків не перебуває в Норвегії, неможлива (див. [Barnelova § 39](https://lovdata.no/lov/1981-04-08-7/§39)). Іншими словами, можна тільки оформити договір про одноосібну батьківську відповідальність батька, який перебуває в Норвегії.

Бланк договору про батьківську відповідальність розділений на три частини, див. ілюстрацію нижче. Вступна частина стосується інформації про дитину (повне ім'я, адреса, і національний ідентифікаційний номер - fødselsnummer, якщо він на момент оформлення договору вже є).

Далі йде так звана частина 1 і частина 2, яка пронумерована. Частина 1 стосується тих, хто хоче оформити спільну батьківську відповідальність (про це пізніше). У ситуації, коли в Норвегії тільки один із батьків, нас цікавить частина 2, у якій ідеться про угоду про одноосібну батьківську відповідальність.

![Avtale om foreldreansvar](assets/avtale-om-foreldreansvar-alene.png){: style="width:600px"} 

Перший ряд у частині 2 призначено для того з батьків, який буде мати батьківську відповідальність. Другий ряд для того з батьків, хто не матиме батьківської відповідальності (перебуватиме за кордоном). Якщо батько дитини, наприклад, в Україні, потрібен підпис батька. Якщо батьки розлучені, то потрібно додати документи, що опіка в Україні на матері.

До договору додається копія дійсних документів, що підтверджують особу батьків (паспорт), свідоцтво про народження, і у випадках, де актуально, так само інших документів (наприклад, свідоцтво про шлюб, рішення суду). У вас можуть запросити апостиль на деякі з поданих документів.

Якщо один із батьків (наприклад батько) позбавлений батьківських прав рішенням суду в Україні, то у вас можуть попросити надати оригінал рішення суду українською з проставленим апостилем в Україні, а також переклад рішення суду англійською або норвезькою.

### Якщо обидва з батьків знаходитися в Норвегії { #felles-foreldreansvar }

Заповнюється 1-ша частина бланка (замість частини 2).

У верхньому ряді в частині 1 вказується дата і місце підпису (наприклад, якщо ви перебуваєте на момент підписання в місті Осло, ви пишете: _Oslo, 03.02.2024_). У другому і третьому ряді вказується повне ім'я першого і другого з батьків, та їхній fødselsnummer (за наявністю).

## Адреса, куди надіслати договір про батьківську відповідальність

Заповнений договір разом з документами надсилається звичайною поштою за адресою:

!!! info ""
    <pre>
    Skatteetaten
    Postboks 9200 Grønland
    0134 Oslo
    </pre>


## Зміна батьківської відповідальності електронно { #endre-foreldreansvar-elektronisk }

_Змінити_ батьківську відповідальність електронно можливо, якщо:

- Ви зареєстровані як батько дитини
- У вас є батьківська відповідальність на дитину 
- Обоє батьків у Норвегії мають національний ідентифікаційний номер (fødselsnummer)

[У такому разі ви можете змінити її електронно за посиланням](https://skatt.skatteetaten.no/web/minfolkeregisterside/?opprett=foreldreansvar).

Це актуально, якщо тільки один із батьків має батьківську відповідальність, і потрібно оформити сумісну, або навпаки.

## Джерела

> :material-book-outline: __Джерела__
>
> Законодавство
>
> [Barnelova. Kapittel 5. Foreldreansvaret og kvar barnet skal bu fast](https://lovdata.no/dokument/NL/lov/1981-04-08-7/KAPITTEL_6#KAPITTEL_6)
> 
> Офіційні державні сайти
>
> - [Foreldreansvar (Skatteetaten)](https://www.skatteetaten.no/person/folkeregister/fodsel-og-navnevalg/foreldreansvar/)
> - [Foreldreansvar for barn født i utlandet (Skatteetaten)](https://www.skatteetaten.no/person/folkeregister/fodsel-og-navnevalg/barn-fodt-i-utlandet/foreldreansvar-for-barn-fodt-i-utlandet/)
> - [Foreldreansvar (regjeringen.no)](https://www.regjeringen.no/no/tema/familie-og-barn/innsiktsartikler/foreldreskap/foreldreansvar/id749199/)

---

[Повернутися на головну](index.md){ .md-button .md-button--primary }