---
hide:
  - navigation
  - toc
---

## Що таке інтродукційна (ознайомча) програма? { #om }
Особи віком від 18 до 55 років, що користуються тимчасовим колективним захистом та проживають у муніципалітеті за договором з органам інтеграції IMDI, за власним бажанням, мають право на ознайомлювальну програму.

Інтродукційна (ознайомча) програма - це навчальна програма, яка може включати досвід роботи або освіту, а також вивчення норвезької мови. Учасники, що мають дітей віком до 18 років, повинні пройти курс про батьківство. Ознайомлювальна програма також може включати звичайну роботу з частковою зайнятістю, роботу з найму, профорієнтацію та курс про норвезьке суспільство. 

Учасники ознайомлювальної програми отримують грошову допомогу. Ви повинні заплатити податок із отриманої виплати, так само як люди, котрі працюють.

[Інформація про ознайомлювальну програму та вивчення мови (для тих хто отримав тимчасовий колективний захист) від Директорату з інтеграції та культурно-етнічного різноманіття (IMDI)](https://www.imdi.no/globalassets/dokumenter/informasjon-om-introduksjonsprogram-og-sprakopplaring-for-personer-med-kollektiv-beskyttelse/informasjon-om-introduksjonsprogram-og-sprakopplaring-for-deg-med-midlertidig-kollektiv-beskyttelse-ukrainsk.pdf)

[Інформація про ознайомлювальну програму та про навчання норвезької мови для осіб, які отримали тимчасовий колективний захист.](https://www.nyinorge.no/uk/introduction-programme/)

Якщо ви бажаєте дізнатися детальніше про юридичний контекст до інтродукційної програми, то ви можете переглянути [юридичний посібник до закону про інтеграцію, розділ 6А (норвезькою)](https://www.imdi.no/kvalifisering/regelverk/juridisk-veileder-til-integreringslovens-midlertidige-kapittel-6a/). Інформація про тривалість програми описується під пунктом "Introduksjonsprogram" (інтродукційна програма).

## Як впливає наявність власних коштів та доходів від праці на отримання грошової допомоги учасника програми інтеграції? { #egne-midler }

- Грошова допомога не зменшується за наявності власних грошових коштів.
- Грошова допомога не зменшується, якщо біженець має дохід від трудової діяльності (за умови, що ви цілком відвідуєте інтеграційну програму).
- Грошова допомога не зменшується при отриманні аліментів на дитину.

Іншими словами, якщо ви берете участь в інтродукційній програмі протягом повного робочого дня, ви можете працювати у вихідні та вечорами без зменшення виплат за інтродукційною програмою.

> :material-book-outline: __Джерела__
>
> Законодавство
>
> - [Integreringslovens § 23](https://lovdata.no/lov/2020-11-06-127/§23)
> 
> Офіційні сайти Норвегії
> 
> - [Juridisk veileder til integreringslovens § 23](https://www.imdi.no/kvalifisering/regelverk/juridisk-veileder-til-integreringsloven/kapittel-5-introduksjonsstonad/)

## Розрахунок суми щомісячної допомоги учасника інтродукційної програми { #introduksjonsstonad }
Розрахунок грошової допомоги учасника програми інтеграції проводиться за формулою на основі двократного розміру т.зв. базової соціальної одиниці __G__ (grunnbeløpet). C 01.05.2023 одиниця (__G__) становить [118 620 норвезьких крон](https://www.nav.no/grunnbelopet). Грошова допомога за інтеграційною програмою оподатковується прибутковим податком.

Нагадуємо, що участь в інтропрограмі мають право особи від 18 до 55 років (див. пункт 1).

- __Допомога на місяць на дорослу людину__ становить 1/12 частину річної виплати, тобто (2 х 118 620) / 12 = 19 770 норвезьких крон.

- __Допога на день__: 1/30 частину від допомоги на місяц, тобто 19 770 / 30 = 659 норвезьких крон.

- __Допомога за годину__ становить 1/1850 частину від суми за рік, тобто (2 х 118 620) / 1850 = 128 норвезьких крон.

- __Люди до 25 років, які не живуть з батьками__ отримують 2/3 від суми допомоги на дорослу людину.

- __Люди до 25 років, які  живуть з батьками__, отримуют 1/3 від суми допомоги на дорослу людину.

> :material-book-outline: __Джерела__
>
> Законодавство
> 
> - [Integreringsloven § 20](https://lovdata.no/lov/2020-11-06-127/§20)
> - [Juridisk veileder til integreringslovens § 20](https://www.imdi.no/kvalifisering/regelverk/juridisk-veileder-til-integreringsloven/kapittel-5-introduksjonsstonad/)
> 
> Офіційні сайти Норвегії
> 
> - [Grunnbeløpet i folketrygden (NAV)](https://www.nav.no/grunnbelopet)

---

[Повернуться на головну сторінку](index.md){ .md-button .md-button--primary }
